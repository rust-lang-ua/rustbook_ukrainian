# Загальні концепції програмування

Цей розділ описує концепції, які можна зустріти у майже кожній мові програмування, і як вони працюють у Rust. Чимало мов програмування мають багато спільного в своїй основі. Жодна з концепцій, представлених у цьому розділі, не унікальна для Rust, але ми говоритимемо про них в контексті Rust і роз'яснимо пов'язані із ними умовності.

Зокрема, ви дізнаєтеся про змінні, базові типи, функції, коментарі і потік керування. Ці базові понятті зустрічаються у кожній програмі Rust, і вивчення їх на початку надасть вам міцну основу для подальшого руху.

> ### Ключові слова
> 
> У мові Rust є набір *ключових слів*, зарезерованих для використання виключно самою мовою, так само, як це є в інших мовах. Пам'ятайте, що не можна використовувати ці слова як назви змінних та функцій. Більшість ключових слів мають особливе значення, і ви використовуватимете їх для виконання різноманітних задач у ваших програмах на Rust; декілька наразі не мають пов'язаної функціональності, проте лишаються зарезерованими для можливостей, які можуть бути додані до Rust в майбутньому. Список ключових слів можна знайти у [Додатку A][appendix_a].

[appendix_a]: appendix-01-keywords.md
