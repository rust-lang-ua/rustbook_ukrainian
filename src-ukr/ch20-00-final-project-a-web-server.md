# Останній Проєкт: Збірка Багатопотокового Вебсервера

Це була довга подорож, та нарешті ми дійшли до кінця книжки. У цьому розділі ми разом зберемо ще один проєкт для демонстрації деяких концепцій, про які йшлося в останніх розділах, а також згадаємо деякі раніші уроки.

Для нашого останнього проєкту ми зробимо вебсервер, що скаже "привіт" і виглядає як Рисунок 20-1 у веббраузері.

![hello from rust](img/trpl20-01.png)

<span class="caption">Рисунок 20-1: Наш останній спільний проєкт</span>

Ось наш план збірки вебсервера:

1. Дізнатися трохи про TCP та HTTP.
2. Прослуховувати TCP-підключення на сокеті.
3. Розібрати невелику кількість HTTP-запитів.
4. Створити коректну HTTP відповідь.
5. Поліпшити пропускну здатність нашого сервера за допомогою пула потоків.

Перед тим як розпочати, ми маємо згадати про одну деталь: метод, який ми будемо використовувати, не буде найкращим способом створення вебсервера на Rust. Учасники спільноти опублікували ряд готових для використання у виробництві крейтів, доступних на [crates.io](https://crates.io/), які забезпечують повніші реалізації вебсервера та пула потоків, ніж те, що ми збираємо. Однак, наш намір у цьому розділі допомогти вам вчитися, а не іти легким шляхом. Оскільки Rust є системною мовою програмування, ми можемо вибрати рівень абстракції, з яким ми хочемо працювати й можемо піти на нижчий рівень, ніж це можливо чи практично в інших мовах. Тому ми напишемо базовий HTTP-сервер і пул потоків вручну, щоб ви могли вивчити загальні ідеї та техніки, застосовані в крейтах, які ви можете використати в майбутньому.
